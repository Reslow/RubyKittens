Örkelljunga bibliotek
Ett IT-system för Örkelljunga bibliotek.

Inledning
Uppgiften syftar till att skapa kravdokumentation i form av user stories för ett bibliotek. Ni har tidigare övat på att ta fram user stories och estimera dem – nu går vi vidare med planeringsarbetet. På vårt utvecklingsföretag arbetar vi enligt Scrum.

Vad ska ni leverera?
Ni har inkluderats i ett projekt som handlar om att ta fram ett nytt IT-system för de kommunala biblioteken i Örkelljunga. Nu är det upp till er att ta fram en product backlog och en första sprint backlog. Loggarna kan nedteckas via valfritt verktyg, excelfiler, Google Docs-dokument, Trellokort, eller en kombination av dessa.

Bakgrundsinformation om bibliotekssystemet
Örkelljunga kommun har tröttnat på att vara en del av “Familjen Helsingborg” och har beslutat sig för att bl.a. investera i ett eget bibliotekssystem.

Systemet skall kunna hantera

utlåning av böcker via koppling till nuvarande scanners av böcker och kort

påminnelser och förseningar

försvunna böcker

sökning av böcker

hantering av bibliotekskort

olika former av rapporter och statistik

Systemet skall även ha administrativa funktioner där man kan lägga hantera användare, böcker, etc.

Kunden önskar ett system som kan hantera flera filialer

Avgifter hanteras via kommunens ekonomiavdelning

Systemet skall ha webinterface för det är modernt och bra

Kunden vill ha hjälp med att ta fram en specifikation för ett sådant system samt utveckling och drift.

Vi kommer in efter grundläggande avtalsskrivning och skall ta fram user stories för bibliotekssystemet. Dessa user stories skall förädlas till en produktbacklogg och en sprintbacklogg.

Er projektuppgift
Vad ska ni göra?
Ni ska skapa upp user stories för detta projekt. User stories kan handla om stort som smått – de stora kallar vi för epics och de måste så småningom brytas ner i mindre delar.

Dessa user stories utgör projektets produktbacklogg. Produktbackloggen skall sorteras efter prioritet så att det som skall utvecklas först kommer överst. De översta user stories måste vara så små att de kan tas in i en sprintbacklogg. Det får således inte vara några epics bland de översta sakerna.

När produktbackloggen är klar är det dags att ta de översta sakerna i listan och föra över dem till en sprintbacklogg. Sprintbackloggen skall estimeras och eventuellt sorteras om. Tanken är att utvecklingsgruppen skall kunna plocka från toppen av sprintbackloggen och sätta igång med att implementera delar av systemet.

Sprintbackloggen är att betrakta som utvecklingsgruppens åtagande eller löfte: det är vad man anser sig kunna leverera till slutet av den första sprinten.

Sprintlängd Vi räknar med att vi som nybörjare på Scrum har korta sprintar på endast en vecka. Innan man är van är det svårt att planera längre tid än så.

Vad skall levereras?
Produktbacklogg
Produktmål (en första version)
Sprintbacklogg för den första sprinten
Sprintmål
Definition av klar för user stories
Arbetsgång
Planering
Det kommer att krävas att ni arbetar med produktbackloggen i flera omgångar. För varje gång kommer ni på fler saker som behöver göras. De flesta user stories skrivs utifrån ett användarperspektiv, men det finns också sådana som är till för utvecklare, systemadministratörer osv. Exempelvis kan det vara lämpligt att ha ”ta fram en datamodell” i en user story. User stories som är till för utvecklarnas interna behov är ibland svåra att formulera i termer av ”som – vill jag – för att”, men det gör inget. Det viktiga är att aktiviteterna dokumenteras och kommer med i backloggen, så att de blir utförda.

Förädla
Börja med att få produktbackloggen klar:

Sorterad efter prioritet
Alla stories estimerade/poängsatta
Tillräckligt många user stories i toppen att det räcker till en sprintbacklogg
Epics (större uppgifter som ännu inte brutits ner i delar) hamnar till en början längre ner i produktbackloggen

Därefter skapas sprintbackloggen. I princip skall det bara vara att plocka de x översta sakerna i produktbackloggen till ett sammanlagt värde av y poäng. User stories i produktbackloggen omvandlas till tasks i sprintbackloggen och måste vara möjliga att implementera/utföra. De måste således vara tillräckligt detaljerade så att en utvecklare kan börja jobba med dem utan att genast behöva fråga användarna om en massa detaljer.

I allmänhet vill man att tasks i sprintbackloggen skall vara av en sådan storlek att de kan implementeras av en utvecklare på en à två arbetsdagar.

Någon gång under arbetet med sprintbackloggen formuleras sprintmålet, som är en kort beskrivning av vad man vill åstadkomma under den kommande sprinten.

Arbetssätt
Använd Trello alt. Github projects för att hålla ordning på era arbetsuppgifter
Använd GitHub för allt. GitHub hanterar inte bara källkod, utan alla andra dokument. När man har allt på en plats underlättas arbetet.
Starta en projektdagbok med en gång. Den kan vara privat eller gemensam för projektet. Här noterar ni saker av betydelse i projektet – problem, beslut, diskussioner. Formen är inte så viktig (det går alltid att ändra senare)
Inlämning
Inlämning
Inlämning av uppgiften görs i Learnpoint senast 2022-4-29 klockan 23:59. Packa alla dokument i en ZIP-fil. Döp filen enligt (gruppnamn)ÖrkelljungaBibliotek.zip.

Bedömning
För Godkänt krävs

En produktbacklogg
Produktmål
En sprintbacklogg, anpassad för en sprint av en veckas längd Sprintmål
En beskrivning av definition av klar för user stories i sprintbackloggen
För Väl Godkänt krävs

Sprintbackloggen är anpassad för en sprintlängd på två veckor.
En personlig reflektion över kursen.
